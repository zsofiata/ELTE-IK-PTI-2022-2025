1. házi: Konstansok, egyszerű függvények
Kategória:	Házi feladatok
Elérhető:	2022. 09. 14. 0:00
Pótolható határidő:
Végső határidő:	2022. 09. 20. 14:00
Maximum beküldési próbálkozások száma: Korlátlan
Kiírta:	Bense Viktor

Leírás:
Egyszerű kifejezések
Minden definiálandó függvényhez adjuk meg a hozzátartozó típusát is az olvashatóság miatt! A feladatok után a zárójelben lévő név azt jelzi, milyen néven szükséges definiálni az adott függvényt, kifejezést. A forrásfáljban ügyeljetek arra, hogy minden kifejezés rendelkezzen helyes típus deklarációval!

0. Modul
A házi feladat fájl moduljának a neve legyen Hazi1!

1. Kifejezések
Adjunk meg három különböző Int típusú kifejezést! (intExpr1, intExpr2, intExpr3)

Adjunk meg három különböző Char típusú kifejezést! (charExpr1, charExpr2, charExpr3)

Adjunk meg három különböző Bool típusú kifejezést! (boolExpr1, boolExpr2, boolExpr3)
(Ugyan órán nem mutattam, de hasonlóan más programozási nyelvekhez, vannak Bool típusú értékeken operáló függvények, mint pl. (&&), (||), (==), not, (/=) és még sok más. Működésük reményeim szerint értelemszerű tekintve, hogy mindenki látott korábban valamilyen imperatív programozási nyelvet.)

2. +1, *2
a.) Definiáljuk az inc nevű függvényt, amely egy egész számhoz hozzáad 1-et.

b.) Definiáljuk a double nevű függvényt, amely egy egész számot megszoroz 2-vel.

3. Hét
Az előbb definiált inc, double függvényt és a 0-ás konstans értéket (és maximum csak ezeket) használva adjunk meg három különböző kifejezést, amely a 7-et állítja elő! (seven1, seven2, seven3)