Tárgykód:
Kredit-érték:

Előfeltétel:
Ráépülő tárgyak:

Algo Ea

Kedves Hallgatók!
Kérem, csatlakozzanak az előadás Teams csoportjához! (Ezen a felületen keresztül fogok üzeneteket küldeni az évfolyamnak.) A csatlakozás kódja: 7fz2f1i
A félév tervezett időbeosztása a Modulok fülön, az ad1Naptar23a.pdf fájlban olvasható. A gyakorlatok ütemezésében a csoportonként különbözőképp alakuló elmaradó órák és pótórák miatt ettől kisebb-nagyobb eltérés várható, amiket majd a gyakorlatvezetővel egyeztetnek.

A vizsgaidőszakban másfél órás vizsgadolgozatot fognak írni jegyszerzés céljából. Az elérhető maximális pontszám: 100. Ponthatárok:
85p: Jeles (5). 70p: Jó (4). 55p: Közepes (3). 40p: Elégséges (2).
Témakörök:
1. Alapvető fogalmak és jelölések (műveletigény, tárigény, ezek mérőszámai, aszimptotika).
2. Összehasonlító rendezések. Egyszerű (naiv) módszerek és gyors rendezések. Az oszd meg és uralkodj elv.
3. Elemi adatszerkezetek és adattípusok (tömb, verem, sor).
4. Láncolt listák (reprezentációk, műveletek).
5. Fák, bináris fák (reprezentációk, műveletek, bejárások, kereső fák, rendező fák, kupacok és elsőbbségi sorok).
6. Az összehasonlító rendezések alsókorlát-elemzése.
7. Rendezés Lineáris időben.
8. Hasító táblák.

FAQ:
-- Vizsgázni csak akkor lehetséges, ha a gyakorlati jegyük már be van írva a Neptunba.
-- Egy vizsgaidőszakban legfeljebb 3 alkalommal lehet vizsgázni.
-- A javító vizsga eredménye felülírja a korábbi vizsgaeredményt. (Javító vizsgát tenni csak elégséges, közepes, vagy jó eredményről lehet. Elégtelen eredmény esetén az ismétlés hivatalos neve utóvizsga.) Lehetőség van arra, hogy a javító vizsga közben meggondolják magukat, és a végén csak a kitöltött fejlécű feladatlapot adják be, azzal a megjegyzéssel, hogy mégsem kívánnak javítani. Ekkor a korábbi vizsgaeredmény marad érvényes.
-- A vezetőség utasításának megfelelően az előadásokat kizárólag jelenléti módban fogom tartani. Elmulasztott előadás esetén a kimaradt tananyag a nyomtatott jegyzet (ld. Modulok) megfelelő részének áttanulmányozásával pótolható.
-- Online konzultáció természetesen lehetséges, az előadás Teams csoportjában. A konzultáción jól megfogalmazott és körülhatárolt kérdésekre válaszolok. (A konzultáció nem pótolja az előadást.)

Jó tanulást!
Ásványi Tibor